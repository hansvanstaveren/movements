HET TEAMPLUS PAKKET.
===================
Dit pakket bevat een aantal schema's voor parenwedstrijden:

Schema's voor 6 ronden: 4 t/m 24 paren
Schema's voor 7 ronden: 8 t/m 24 paren
Schema's voor 8 ronden: 8 t/m 18 paren

Bij alle schema's is gestreefd naar een optimale balans.

VERGELIJKING MET HET TEAMPAKKET.
===============================
Deze schema's zijn bewerkingen van schema's uit het Teampakket,
waarbij de balans gelijkgebleven is.
Er zijn ook enkele schema's die niet eerder voorkwamen, zoals "Howell"
versies van de schema's met één leentafel.
Vergeleken met het Teampakket is er een systematischer aanpak
van de indeling voor grote groepen:
- de vaste paren op de leentafels hebben nu altijd een even paarnummer,
  dus 14, 16, 18 ...
- in de eerste ronde worden in alle schema's de spellen door dezelfde
  tafels gedeeld. D.w.z. in een 6-ronden schema leent tafel 7 van 1,
  8 van 2, enzovoorts. In een 7-ronden schema is dat natuurlijk
  tafel 8 leent van 1, enzovoorts.
Consequent toepassen van deze regels vergemakkelijkt het indelen en 
het in gereedheid brengen van de speelzaal.

Het is aan u om te beoordelen of de voordelen zwaar genoeg wegen om
over te stappen.

De schema's voor kleinere groepen, met name
 6 ronden 4 t/m 12 paren,
 7 ronden 8 t/m 14 paren en
 8 ronden 8 t/m 16 paren
zijn exact gelijk aan de Teamschema's.

HOWELL EN (DRAAIEND) SCHEVENINGEN.
=================================
Deze termen worden hier losjes gebruikt en hebben weinig of niets te
maken met de traditionele betekenis, maar geven alleen het volgende aan.
In schema's van het type S (Scheveningen) zijn de spellen tafelvast,
met uitzondering van eventuele leentafels. Dit houdt in dat er soms meer
tafels in gebruik zijn dan de het aantal paren gedeeld door twee.
In schema's van het type H (Howell) heeft paar 1 een vaste plek, te
weten NZ op tafel 1. De spellen wisselen bij iedere ronde.
Van een aantal schema's zijn beide versies aanwezig, maar van de hele
kleine groepen alleen H en van de grote groepen alleen S.
Het enige verschil tussen de H- en S-versie van een schema is de
tafelschikking.  In iedere ronde ontmoeten dezelfde paren elkaar en ze
spelen ook dezelfde spellen, alleen aan verschillende tafels. Voor de
optimalisatie van de indeling (programma picolo) maakt het dus geen
enkel verschil welk van de twee men gebruikt.

De bedoeling van de H-schema's is in de eerste plaats om tegemoet te
komen aan de wens een paar een vaste tafel te geven, bijvoorbeeld
als een van de spelers slecht ter been is.
Als men een paar een vaste tafel wil geven kan men bij kleine
groepen het H-schema kiezen en dat paar nummer 1 geven. Bij grote
groepen zijn er een of meer leentafels waar steeds een vast paar
aanwezig is.

BIJZONDERE SCHEMA'S.
===================
a. 6 ronden 14 paren en 7 ronden 16 paren.
-----------------------------------------
Voor 6 ronden, 14 paren, is er nu ook een H-schema. Dat lijkt overbodig
omdat hier immers ook in het S-schema een tafelvast paar is, paar 14
aan tafel 7. Maar stel nu eens dat er maar 13 paren aanwezig zijn.
Dan laat men bij voorkeur paar 14 vervallen, omdat er dan geen
leentafel meer is, en er ook een tafel minder in gebruik is.
Dank zij het H-schema kan men nu bij afwezigheid van paar 14 een
tafelvast paar hebben, paar 1 aan tafel 1.
Een alternatief is natuurlijk om bij 13 paren een ander paar er uit te
halen, zodat paar 14 als tafelvast paar over blijft.

Om soortgelijke redenen is er ook voor 7 ronden, 16 paren een S- en
een H-versie.

b. 8 ronden en 17 of 18 paren.
-----------------------------
De oorspronkelijke Teamschema's bevatten voor 8 ronden geen schema's
voor meer dan 16 paren. De reden hiervoor was bij ronden van 3 spellen
leentafels ongewenst zijn, omdat deze nogal gauw tot vertraging leiden.
Ook voor 18 paren en 8 ronden is er nu een handig schema zonder lenen,
namelijk een schema met 9 spelgroepen.
Er is dus een spelgroep meer dan er ronden zijn, een in Nederland vrij
ongebruikelijke oplossing. Maar er hoeft dus niet geleend te worden.
Nadeel is dat iedereen een spelgroep mist. Dat is acceptabel, de balans
is even goed als die van een optimaal schema met 8 spelgroepen. 
Maar let op: ga dit schema niet gebruiken voor 17 paren!!
Dan heb je namelijk paren die een spelgroep missen en paren die twee
spelgroepen missen. Bovendien worden niet alle spellen even vaak
gespeeld. Dan wil je toch weer liever een schema met 8 spelgroepen
die allemaal even vaak gespeeld worden.  Helaas kan het
NBB_Rekenprogramma niet overweg met schema's voor een oneven aantal
paren. Het bijgevoegde schema voor 18 paren, 8 ronden en 8 spelgroepen
is dus speciaal bedoeld voor het geval dat paar 18 afwezig is. 
Van beide schema's is er weer een aparte H-versie voor het geval er
een tafelvast paar gewenst is.
